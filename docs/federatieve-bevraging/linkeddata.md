---
title: Linked Data
---
In de technologische en digitale evolutie is data steeds belangrijker geworden. Waar de eerste
automatisering gericht was op het automatiseren van processen en dus software, is in latere evolutie
de data tot een eigen aandachtsgebied geworden, naast de software. Met de groei voor aandacht voor
data, los van de software / applicatie, is er ook meer aandacht en nadruk gekomen voor semantiek en
betekenis van de data.

Al vanaf het begin van het ontwerp van het web bestaat het besef van resources met een uniek adres,
een <a href="https://nl.wikipedia.org/wiki/Uniform_resource_identifier" target="_blank">URI (Uniform
Resource Identifier)</a>. In de behoefte aan semantiek en betekenis van data is het <a
href="https://nl.wikipedia.org/wiki/Resource_Description_Framework" target="_blank">Resource
Description Framework (RDF)</a>, ontstaan, waarmee resources beschreven en i.c.m. URI's gekoppeld
(gelinked) kunnen worden.  Dit als geheel wordt <a href="https://nl.wikipedia.org/wiki/Linked_data"
target="_blank">Linked Data</a> genoemd. Hierbij is een sterke voorkeur voor open data oftewel <a
href="https://nl.wikipedia.org/wiki/Linked_data#Linked_open_data" target="_blank">Linked Open
Data</a>, afgekort LOD.

> Gerelateerde onderwerpen: 
> 
> - <a href="https://nl.wikipedia.org/wiki/Wereldwijd_web" target="_blank">Wereldwijd web</a> (World
>   Wide Web)
> - <a href="https://nl.wikipedia.org/wiki/Semantisch_web" target="_blank">Semantisch web</a>
>   (Semantic Web)

In een federatief datastelsel is semantiek en betekenis zeer van belang. Daarom is de toepassing van
Linked Data en het onderzoeken van de mogelijkheden daarvan voor de hand liggend. Het Kadaster heeft
daarvoor in het verleden al de <a href="https://labs.kadaster.nl/cases/integralegebruiksoplossing"
target="_blank">Integrale Gebruiksoplossing (IGO)</a> en de <a
href="https://labs.kadaster.nl/thema/Knowledge_graph" target="_blank">Kadaster Knowledge Graph
(KKG)</a> ontwikkeld.

Het Lock-Unlock project bouwt voort op de IGO en Linked Data en onderzoekt hoe 'gesloten data' of
'niet-open data' toch ontsloten kan worden. Dat betekent dat er voorwaarden gesteld moeten kunnen
worden aan de bevraging en dat toegang expliciet afgedwongen en gecontroleerd moet kunnen worden.
Dit is precies de kern van het Lock-Unlock onderzoeksproject.
