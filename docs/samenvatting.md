---
title: Management Samenvatting
---
Binnen dit project is onderzocht hoe data afgeschermd kan worden binnen een federatief datastelsel
en dan specifiek in Linked Data. Er zijn weinig gestandaardiseerde mogelijkheden voor autorisatie
van data in het Linked Data domein. Dit project is uitgevoerd om de (on)mogelijkheden te onderzoeken
en te testen.

## Federatieve bevraging

Voordat we aan de autorisatie (on)mogelijkheden zijn begonnen, hebben we federatieve bevraging uitgewerkt en daar een [testopstelling](./federatieve-bevraging/testopstelling.md) voor gemaakt. Hierbij hebben we verschillen tussen [API's](./federatieve-bevraging/apis.md) beschreven, onderdelen van een [informatiekundige kern](./federatieve-bevraging/informatiekundigekern.md) uitgewerkt en een [informatiemodel](./federatieve-bevraging/informatiemodel.md) en [demonstator](./federatieve-bevraging/demonstrator.md) opgeleverd.
Dit biedt de randvoorwaarden om te komen tot afscherming.

## Afscherming

In een federatieve bevraging zijn diverse
[afschermingspatronen](./afscherming/afschermingspatronen.md) van belang. In een uitgebreid [desk
research](./afscherming/index.md#leeswijzer) hebben deze uitgewerkt, [bestaande
implementaties](./afscherming/bestaande-implementaties.md) onderzocht en
[oplossingsrichtingen](./afscherming/oplossingsrichtingen.md) bedacht. Daaruit is ons
[onderzoeksvoorstel](./afscherming/onderzoeksvoorstel.md) opgesteld: **[autorisatie als Linked
Data](./afscherming/oplossingsrichtingen.md#autorisatie-als-linked-data)**.

Autorisatie oplossingen zouden de volgende afschermingspatronen moeten ondersteunen:

- [verticale subsets](./afscherming/afschermingspatronen.md#toegang-tot-een-subset): objecten en/of
  kenmerken en/of relaties zijn afgeschermd, zoals bijv. koopsom of eigenaar.

- [horizontale subsets](./afscherming/afschermingspatronen.md#toegang-tot-een-subset): delen van de
  data zijn afgeschermd, waar je wel toegang toe hebt is volledig en dus niet verticaal afgeschermd.
  Een voorbeeld hiervan is dat je alleen toegang hebt tot de data van een specifieke regio.

- [afscherming
  relatie-richting](./afscherming/afschermingspatronen.md#toegang-tot-data-in-een-bepaalde-richting):
  het opvragen van informatie in een bepaalde richting is mogelijk, maar het opvragen van de
  omgekeerde richting is niet mogelijk. Bijvoorbeeld: het zou mogelijk moeten zijn om te zoeken naar
  de eigenaar van een specifiek perceel op basis van het perceelnummer maar niet alle perceelnummers
  die iemand in eigendom heeft op basis van naam.

- aggregatie mogelijkheden: het kan zijn dat gebruikers geen toegang hebben tot de micro data maar
  wel tot aggregaties (onder bepaalde voorwaarden) Denk bijvoorbeeld aan de gemiddelde
  transactieprijzen van woningen in een bepaald gebied.

- vrije query mogelijkheiden ondersteunen: de kracht van Linked Data is dat je zonder een vooraf
  gedefinieerd schema het endpoint kunt bevragen. Die optie wil je blijven behouden.

| ![Infographic](images/infographic.png) |
| :--: |
| Infographic |


## Autorisatie ontologie

Deze patronen zijn gemodelleerd in een [autorisatie
ontologie](./opleveringen.md#autorisatie-ontologie). Mbv deze autorisatie ontologie kunnen deze
concepten specifiek gemaakt worden voor elk register waardoor er een declaratief model ontstaat met
daarin de beschreven rechten voor een specifieke rol of gebruiker. Dit model is direct gerelateerd
aan het schema van de registers om zo autorisatieregels toe te wijzen aan (delen van) het schema of
delen van de daadwerkelijke data. Zo kunnen er bijvoorbeeld kenmerken afgeschermd worden voor
bepaalde gebruikers. Oftewel deze gebruikers hebben geen toegang tot deze kenmerken. Ook kunnen er
extra restricties gemodelleerd worden om bijvoorbeeld horizontale subsets te definiëren.
Bijvoorbeeld een gebruiker heeft alleen toegang tot percelen en gerelateerde informatie uit gemeente
X. 

Theoretisch zijn hier al de volgende conclusies te trekken:

- het is mogelijk om (geavanceerde) autorisatieregels vast te leggen in Linked Data op basis van
  een autorisatie ontologie.

- het is mogelijk om gebruik te maken van een Linked Data schema van de dataset. Autorisatie regels
  zijn daarmee direct gekoppeld aan schema-elementen. Hiermee kan o.a. inzicht geboden worden wie
  waar toegang toe heeft en evt waar niet. Ook geeft deze aanpak mogelijkheden tot verificatie van
  de autorisaties.                      

- het is mogelijk om gebruik te maken van de data om autorisatieregels op te stellen. Zo kan er
  bijvoorbeeld toegangsregels opgesteld worden voor een bepaalde gemeente. De daadwerkelijke
  gemeente wordt uit de dataset opgehaald.

## Proof of Concept

Een Proof of Concept is gemaakt op basis van Linked Data en SPARQL Endpoints. Het idee is om de
architectuur mbt Linked Data te behouden en binnen deze context data te beveiligen. Oftewel het
concept is om SPARQL endpoints (elke) query te laten verwerken maar alleen resultaten, waartoe de
gebruiker toegang heeft, terug te geven. 

Hiervoor is een [testomgeving](./federatieve-bevraging/demonstrator.md) opgezet met de volgende
eigenschappen:

- Elke dataset heeft een eigen SPARQL endpoint. Hier is fictieve data te vinden inclusief een schema
  van die dataset. Echte perceel data is gebruikt op basis van het IMX-Geo schema.

- Links zijn aanwezig tussen de registers op basis van Linked Data. Een [informatiekundige
  kern](./federatieve-bevraging/informatiekundigekern.md) zou deze links op schemaniveau kunnen
  beschrijven en controleren.

- Federatieve bevraging kan 'standaard' op basis van de federatieve eigenschappen van Linked Data en
  SPARQL. Concreet wordt er in de PoC gebruik gemaakt van de "service" mogelijkheden binnen SPARQL.
  Elk SPARQL endpoint kan via deze service aangeroepen worden.

- Gebruikers en de rechten die deze gebruikers hebben op de data zijn gemodelleerd in Linked Data op
  basis van een autorisatie ontologie. Elk SPARQL endpoint heeft een eigen autorisatie model.

- SPARQL endpoints kunnen beveiligd worden op basis van [meerdere implementatie
  strategieën](./autorisatie-als-linkeddata/implementaties/index.md). In dit project zijn 2
  strategieën verder uitgewerkt en geimplementeerd. Beide implementaties gebruiken de autorisatie
  ontologie om inkomende SPARQL queries te verwerken en alleen niet-afgeschermde informatie terug te
  geven

- Beide implementaties loggen elke query om bijvoorbeeld
  [audits](./afscherming/oplossingsrichtingen.md#query-auditing) achteraf mogelijk te maken.

